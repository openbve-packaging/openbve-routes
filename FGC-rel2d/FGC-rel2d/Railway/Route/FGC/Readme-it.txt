La FGC - Ferrovia Genova - Casella per BVE e openBVE!
By Sergio Usai & Luigi Cartello
sergiousai@tin.it - cartello.luigi@tiscali.it

Copyright

Questo software è freeware e può essere usato liberamente senza scopo di lucro.
La distribuzione dello stesso è riservata al sito Internet Bvemania, appartente
a Trenomania Network http://www.trenomania.it.
Non ne è consentita la pubblicazione su altri siti Internet, ne la distribuzione
su supporti informatici allegati a riviste, senza l'autorizzazione esplicita
degli autori.
E' tollerato lo scambio individuale fra utenti, anche mediante l'utilizzo di
reti peer to peer, purchè il software sia sempre accompagnato da questo file.

Versione 2D - Luglio 2009
realizzata per BVE 2 e funzionante anche con BVE 4 e con OpenBVE (testata
con la versione 1.2.0.0). 

Tratto iniziale di 9.5 km da Genova a Campi.

Una quindicina d'anni fa, quando ebbi modo di visitare questa stupenda linea
ferroviaria italiana a scartamento metrico, rimasi colpito specialmente dal
clima particolarmente famigliare che si respirava , cosa impensabile in altre
amministrazioni ferroviarie italiane, ed è ormai da un anno che Sergio Usai,
tecnico della FGC, mi ha proposto di collaborare alla realizzazione la linea
per il simulatore BVE. A distanza di quasi 1 anno dalla versione 1, ecco
finalmente la versione 2 con i primi 9,5 Km della linea, da Genova a Campi!

Un invito innanzitutto a visitare il sito di FGC di Sergio Usai
http://fgc.altervista.org/ e il sito ufficiale della Ferrovia Genova-Casella
http://www.ferroviagenovacasella.it/ sui quali potrete trovare tutte le 
informazioni sulla ferrovia reale e, perchè no, anche un invito a
visitare di persona questa ferrovia: credetemi un viaggio su quei trenini da
favola è un'esperienza che non si dimentica più per tutta la vita!
Quest'anno la Genova-Casella festeggia i 75 anni dall'apertura e sul sito
ufficiale potete trovare il ricco programma di manifestazione e treni speciali.

Tornando a BVE, la realizzazione di questo primo tratto è stata fatta nel modo
più fedele al reale possibile (tenendo ovviamente conto delle limitazioni del
programma) e ha richiesto la creazione di oltre 200 texture, per la maggior
parte ricavate da fotografie di Sergio Usai, che ha già da tempo provveduto alla
costruzione di quattro delle elettromotrici e del locomotore storico L29 in
dotazione alla linea che sono scaricabili sul suo sito.

Mi scuso se la pesantezza degli oggetti non è l'ideale per chi possiede computer
di fascia bassa, ma la versione 2 della FGC è stata realizzata in modo da essere
godibile anche con la futura versione di BVE ad alta risoluzione.
Un grosso ringraziamento, oltre che a Sergio Usai, va anche alle seguenti persone
per avermi fornito immagini e texture, oltre che preziosi suggerimenti e aver 
testato le fasi iniziali del lavoro:
- Alfred Barten
- John Gongalves
- Michael Goetz 
- Mauro Vincenzo Loiacono

Il tratto di linea attualmente disponibile comprende, dei 24 km complessivi della
linea, il primo tratto di 9,5 km da che da Genova raggiunge la stazione di Campi
con fermate a S.Pantaleo, S.Antonino, Cappuccio e Trensasco.

Lo scenario per BVE riproduce fedelmente il tracciato della linea con lo
scartamento di 1.000 mm, il raggio delle curve e la pendenza reale. Alcuni punti
caratteristici, nonchè il materiale rotabile, sono riprodotti con oggetti
specifici realizzati a mezzo di texture fotografiche, mentre il resto del
paesaggio è di fantasia. Alcuni ferrovieri fanno realmente parte del personale
della FGC!
La velocità massima ammissibile in piena linea è generalmente di 30 km/h, ad
eccezione dei seguenti tratti:
- Scambi presi di punta: 20 Km/h
- Scambi presi di calcio: 25 Km/h
- Rettifilo Poggino: 35 Km/h
Altre restrizioni dovute a rallentamenti sono segnalate.


Installazione
-------------------------------------

Route file and oggetti

scompattate la cartella Railway presente nel file zippato e tutto il suo
contenuto nella cartella in cui avete installato il programma BVE, mantenendo
la struttura di cartelle presente all'interno del file.
- BVE 2 - solitamente la cartella di BVE è C:\Programmi\Bve
- BVE 4 - solitamente la cartella di BVE è C:\Programmi\mackoy\Bve4
- OpenBVE - si consiglia l'installazione nella cartella C:\Programmi\Bve,
  ma OpenBVE è in grado di usare lo scenario in qualsiasi cartella sia installato,
  purchè siano rispettate la struttura e le posizioni delle sottocartelle e dei file
  presenti nel pacchetto di installazione.

Treni

I treni richiesti per questo scenario sono:
- Elettromotrice A11 FIREMA - EAA 1998
- Elettromotrice A9 FIREMA - EAA 1993
- Locomotore L29 ex SANGRITANA - FAA
che non sono presenti all'interno nel file di distribuzione, ma sono da scaricare
dalla pagina BVE del sito Ferrovia Genova-Casella di Sergio Usai all'indirizzo
http://fgc.altervista.org/bve.htm.

Luigi Cartello - 27-07-2009
